{
  "witnesses" : [
    {
      "id" : "A",
      "content" : "car autant l aime que mon cors neporquant ne doutes de rien car je le garderai mout bien estre en pores tout aseur e il respondent a bon eur atant sunt el castel entre et v vont tant que il ont trouve chevaliers et dames venans et damoiseles avenans qui le saluent et descendent et a lui desarmer entendent se li dient bien soies vos biaus sire venus entre nos et dix vos i doist demourer tant que vos en puissies aler a grant joie et a grant honnor de le plus bas dusqu al signor li font joie et forment se painnent a grant joie a l ostel le mainnent quant tel joie li orent faite i dolor qui les dehaite lor refait lor joe oublier si reconmenchent a crier et plourent et si s esgratinent e ensi longuement se tienent de dol faire ne de plourer joie por lor hoste honnerer font sans ce que talent n en aient qu il atendent a l endemain car tuit sunt seur et certain qu i l avront ains que midis soit mesire yvains s esbaissoit de ce que si souvent se caingent lor joie et lor duel demainent s en mist le signor a raison de l hostel et de la maison et por diu fait il biaus dous sire icou vos plairoit il a dire por coi m aves tant honnere et tant fait joie et tant plore oil s il vos vint a plasir mais le celer et le tesir deveries mius ases voloir chose qui me fesist doloir ne vos dirai ja de bon cuer ne ne poroit estre a nul fuer que je dol faire vos vausisse que je en mon cuer ne meisse ains le desir mout a savoir que mal que je deusse avoir dont fet il le vos dirai je mout m a i gaians damagie qu il vausist que je li donnaisse ma fille qui de biaute passe totes celes qui sunt el monde li fel jaians que dix confunde a non harpins de la montangne n est nus jors que del mien ne prenge trestot quanqu il en puet ataindre nus mius de moi ne s en doit plandre ne dol fair ne demener de dol faire devroie forsener car vi fius chevaliers avoie el monde plus biaus ne savoie si les a tos li jaians pris et de moi les deus ocis et demain ocira les quatre se ne truis home qui conbatre se vausi por aus delivrer u se je ne li voil livrer ma fille et dist quant il l avra as plus vix garcons que il avra le livera por lor depors en sa maison et as plus ors qu il ne le deveroit mie prendre a demain puis cest dol atendre se damesdius ne me conselle et por ce n est mie mervelle biaus chirs sire se nos plorons mais nos tant conme nos porons nos refaisons a la foie de faire contenanche lie car faus est qui preudon atrait entor li s onor ne li fait et vos me resambles prodonme or vos ai dit tote l ensonne de nos et de nostre tristrece n en castiel ne en forterece † que ne nos toille li jaiens for cou que nos avons caens vos meismes veir poistes la fors se garde vos presistes qu il n a laisie qui vaille i oef fors des murs qui sunt trestot neof ains a trestout le borc plane quanqu il vaut en a tot mene s a mis el remanant le fu ensi m a fait maint mauvais ju mesir yvains tout escouta quanques ses hostes li conta et quant trestot escoute ot se li dist cou que il li plot biaus sire chiers de vostre anui mout iries et dolans en sui mes d une cose m esmervel que vos n en aves quis consel a la cort le bon roi artu que nus hon n est de si grant vertu qu a la cort ne peust trover teus qui vaudroient esprover lor vertu encontre la soie et lors li descuevre et desnoie riches hon que il eust bon aie se il seust o trover monsignor gauvain cil ne le presis mie e vain car ma feme est se seur germainne celui qui la roine enmainne uns chevaliers d estrange terre qui la vint de mout requerre neporquant ja ne l en eust menee por rien qu il seust ne fust kes qui enbriconna le roi tant que il li donna la roine et mist en sa garde cil fu faus et ele musarde qui en son conduit s enfia sacies je sui cil qui i a trop grant damage et trop grant perte sacies ceste cose est trop certe que mesire gauvains li preus por sa mere et por ses nevues fust ca venus grant aleure se il seust ceste aventure mes ne set pas dont tant me grieve por poi que li curs ne me grive ains est ales apres celui cui dius doist honte et grant anui qui mene en a la roine mesire yvains onques ne fine (del souspirer onques ne fine) de souspirer quant il entent de la pite quant il l en prent lors respondi biaus sire chiers je me metroie volentiers en l aventure et ou peril se li jaians et vostre fil venoient demain a tel eure que n i face trop grant demeure car je serai ailleurs que ci demain a eure de midi ensi con je l ai creante biaus sire de la volente vos en merchi dist li preudon c mile fois en i randon et totes les gens de l ostel redisoient tot autretel et quant vint de la canbre fors la pucele gente de cors et de facon bielle plaisans mout vint simple mate et plourans c onques ses deus ne li prist fin ver tere tint le cief enclin et sa mere li vient encoste car mostrer le viut a son hoste li sires qui les ot mandees en lor mantiaus envolepee vinrent por lor larmes couvrir et il conmanda a ouvrir les mantiaus et les cies lever et dist ne vos doit pas grever quil cunmande vos ai a faire cest franc chevalier debonaire nos a dius et bonne aventure ca envoie qui m aseure qu il se conbatra au jaiant or n ales pas plus delaiant ains l en ales au pie cheir ce ne me laist ja dius voier fet mesire yvains maintenant ce ne seroit mie avenant que au pie me viengne a nul fuer de monsigneur gauvain la seur ne la nieche dius nel consence que en mon cuer tant d orguel entre que a mes pies venir le les je ne l oublieroie pas ne la honte que avroie mais de tant bon gre vos savroie s eles tant se reconfortoient dusqu a demain que eles voient se dius les vaudra consillier moi n en est il point de proier mais que li jaians a tans viengne qu aillors mentir ne me couviegne que por rien je ne je ne leseroie qu a miedi demain ne soie a plus grant afaire por voir que je peusse omques avoir"
    },
    {
      "id" : "An",
      "content" : "q autant l aim ge come mon cors et neporhuec n an dotez rien que ge lou garderai si bien qu estre i porroiz tout asseur cil responnent a ben eur atant sont el chastel antre et vont tant qu il ont encontre chevaliers et dames venanz et damoiseles avenanz qui lou saluent et descendent et a lui desarmer entendent si li dient bien soiez vos biaus sire venuz avoc nos que dex vos i doint demorer tant que vos en puissiez torner a grant joie et a grant honor des lou plus haut jusqu au menor li font joie et forment se painnent a grant joie a ostel lou mainnent et grant grant joie li ont feite une dolors qui les desheite lor refait la joie oblier si recommencent a crier et plorent et si s esgratinent ensin molt longuement ne finent de joie faire et de plorer joie por lor oste honorer font sanz ce que talant n an aient car d une aventure s esmaient qu il atendent a l andemain sont tuit asseur et certain qu i l avront ainz que la nuit soit mesire yvains s esbaissoit de ce que si sovant chanjoient  s an mist lou seignor a raison dou chastel et de la maison por deu fait il biaus douz chier sire ice plairoit vos il a dire por quoi m avez tant honore et tant fait joie et tant plore oil molt me vient a plaisir et lou celer et lou taisir devriez miauz assez voloir chose qui vos face doloir ne vos dirai ge ja mon vuel ce ne puet estre que ge duel   issi grant faire vos veisse que rien a mon cuer n an meisse ainz lou desir molt a savoir quelque duel que g en doie avoir dont fait il lo vos dirai gie molt m a uns jaianz domagie qu il voloit que ge li donasse ma fille qui de biaute passe toutes les puceles do monde li fel jaianz cui dex confonde a non harpins de la montaigne ja n iert jorz que del mien ne praigne tout quancque il an puet ataindre nus miauz de moi ne se doit plaindre ne duel feire ne duel mener de duel devroie forsener que vi filz chevaliers avoie plus biaus el monde ne savoie ses a trestoz li jaians pris veiant moi a les deus ocis et demain ocirra les quatre se ge ne truis qui s aut conbatre a lui por mes filz delivrer ou se ne li veil delivrer ma fille qu il dit  en sa maison et as plus orz la liverra por lor deporz qu il ne la deigneroit mais prandre a demain puis cest duel atendre se damedex ne m en consoille et por ce n est mie mervoille biaus sire chiers se nos plorons mais por vos tant con nos poons nos efforcons a la feiee de feire contenance liee car fox est qui preudome atrait entor lui s annor ne li fait et vos me resamblez preudome  vos ai trestoute la some  ite de la nostre destrece  e an chastel n an forteresce  nos a laissie li jaienz  rs tant com vos veez ceianz vos meismes veoir poites ersoir se garde vos preites n laissie vaillant un oef d ors les murs qui sont tuit nuef ainz a trestot lou bor plene quant ce qu il vost en a mene si mist el remenant lo feu ensi m a feit maint mauveis geu messire yvains tout escouta quancque ses ostes li conta et quant trestout escoute ot s edist ce que lui plot  fait il de vostre anui m riez et dolanz an sui m d une chose me mervoil q n avez trove consoil  t lou boen roi artu  n est de si grant vertu  rt ne puist trover  lor vertu encontre la soe et lors li descuevre et desnoe li riches hom qu i i eust boenne aide s il li seust ou trover monseignor gauvain cil ne l anpreist pas an vain car ma fame est sa suer germainne mais la fame lou roi anmainne uns chevaliers d estrange terre qui a la cort l ala requerre neporquant ja ne l an eust menee por rien qu il seust ne fust kex qui anbricona lou roi tant que il li dona la reine et mist en sa garde cil fu fox et cele musarde qui en son conduit se fia et ge sui cil voir qui i a trop grant domage et trop grant perte que ce est chose toute certe que messires gauvains li preuz por sa niece et por ses neveuz fust ca venuz grant aleure se il seust ceste aventure mais n an set rien de tant me grieve par poi que li cuers ne me crieve ainz est alez apres celui cui dex doint et honte et anui quant il en mena la reine messire yvains onques ne fine de sospirer quant il l antant de la pitie que il l an prant si respondi biaus sire chiers ge me metroie volantiers en l aventure et el peril se li jaianz et vostre fil venoient demain a tele hore foibles et maigres et redois chevauchant viennent lez lou bois et uns nains come boz anflez les ot coe a coe noez ses aloit costeiant touz quatre si nes finoit onques de batre d une escorgie a xvi neuz dont molt cuidoit faire que preuz ses batoit si que tuit seignoient issi vilment les amenoient entre lou jaiant et lou nain devant la porte en un plain s areste li jaianz et crie au preudome que il desfie ses filz de mort s il ne li baille sa fille a oes sa garconnaille si la metroit a jaalise car il ne l ainme tant ne prise que il s i deignast avillier de garcons avra un millier avoc li sovant et menu qui seront pooilleus et nu tel con ribaut et torchepot que tuit i metront lor escot par poi li preuzdom ne s anrage quant celui ot qui a putage dist que sa fille liverra ou tant tost si qu il lou verra seront ocis si quatre fil s a tel destrece come cil qui miauz s ameroit morz que vis sovant se claimme las chaitis et plore molt et si sospire et lors li commance a dire messire yvains li frans li douz sire molt est fel et estouz cil jaiens qui la fors s orgoille mais ja dex ce sosfrir ne voille qu il ait pooir en vostre fille molt la despit et molt l aville trop seroit granz mesavanture se si tres bele criature qui de si haut parage est nee ert a garcons abandonee ca mes armes et mon cheval et feites lou pont traire aval si me laissiez outre passer l un an covenra a lasser ou moi ou lui ne sai louquel se ge lou felon lou cruel oui si vos va contraliant pooie faire recreant tant que voz filz vos randist quites et les hontes qu il vos a dites vos venist ceianz amender puis vos voldroie commender a deu s iroie a mon affeire lors li vont son cheval fors treire et toutes ses armes li baillent de lui bien armer se travaillent et bien et tost l ont atorne a lui point n en ont sejorne se tout lou mains non que il porent quant bien et bel atorne l orent si n i ot que de l avaler lou pont et de laissier aler en li avale et il s an ist mais apres lui ne remainsist li lieons en nule maniere et cil qui sont remes arriere lou randirent au sauveor que de lui ont molt grant paor que li maufez li anemis qui maint preudome avoit ocis veiant lor iauz en mi la place que autretel de lui ne face si prie deu qu il lou deffande de mort et sain et vif lor rande et lou jaiant li doint ocirre chascuns si com il lou desirre en prie deu molt doucement et li jaianz molt fierement vint vers lui si lou menaca et dit cil qui t anvoia ca ne t amoit mie par mes iauz certes il ne se poist miauz de toi vanchier en nule guise molt a bien sa venjance prise de quancque tu li as forfait de neiant ies antrez an plait fait cil qui nel doute de rien or fai ton miauz et ge lou mien que parole oiseuse me lasse tantost messire yvains li passe cui tarde qu il s an soit partiz ferir lou vait en mi lou piz qu il ot arme d une s et li jaianz le cors d part atot un pel  mi lou piz l en done tel messire yvains que la piaus fause del sanc del cors en leu de sause lo fer de la lance li moille et li jaianz dou pel lou roille si que trestot ploier lou feit messire yvains l espee treit dont il savoit ferir granz cox lou jaiant a trove desclox qui an sa force se fioit tant que armer ne se deignoit et cil qui tint l espee traite li a une anvaie faite del tranchant non mie del plat sel fiert si bien qu il li abat de la joe une charbonnee et cil l an ra une donee si que trestot lou fait brunchier jusque sor lou col dou destrier a cest cop li lieons se creste de son seignor aidier s apreste si saut par ire et par grant force s aert et fant com une escorce sor lou jaiant la piau velue desouz la piau li a tolue une grant piece de la hanche les ners et les braons li tranche et li jaianz li est estors si brait et crie comme tors car molt l a lieons greve a deus mains a lou pel leve et cuide ferir mais il faut car li lieons arrieres saut si pert son cop et chiet an vain par delez monseignor yvain que l un ne l autre n adesa et messire yvains antesa si a deus cox antrelardez et ainz qu il se fust regardez li ot au tranchant de l espee l espaule del cors desevree a l autre cop souz la memele li boute toute l alemele de s espee par mi lou foie li jaianz chiet la morz l asproie et se uns granz chasnes chaist ne cuit c un tel escrois feist con fist li jaianz au chaoir icel cop vostrent molt veoir cil qui estoient as creniaus lors i parut li plus isniaus que tuit corent a la cuirie si con li chien qui ont chacie"
    },
    {
      "id" : "F",
      "content" : "q altant l aim jo come mon cors et nonporqant n en dotes rien que jo le garderai si bien q estre porois tot aseur cil respondent al bon eu atant sont el castel entre et vont tant qu il ont encontre chevaliers et dames venans et damoiseles avenans qui le saluent et descendent et a lui desarmer entendent si li dient bien soies vous biax sire venus entre nous et dex vous i doint demorer tant que vous em puissies torner a grant joie et a grant honor des le plus haut dusq al menor li font joie et forment s en painent a grant joie a l ostel le mainent et qant grant joie li ont faite une dolor qui les dehaite lor refait la joie oblier si recomencent a crier et plorent molt et s esgratinent issi molt longement ne finent de joie faire et de plorer joie por lor hoste honorer font sans ce que talant en aient car d une aventure s esmaient qu il atendent a l endemain si sont tot seur et chertain qu il l avront ains que midis soit messire yvains s esbaissoit de ce que si sovent canjoient et dol et joie demenoient s an mist le signor a raison qui hostes ert de la maison et por deu fait il biax dols sire ice plairoit vous il a dire que vous tant m aves honore et tant fait joie et tant plore oil s il vous vient a plaisir mais le celer et le taisir deves mius asses voloir cose qui vous feist doloir ne vous dirai ja de bon coer   ce ne poroit estre a nul foer que jo dol faire vous veisse que jo a mon coer n en meisse ains le desir molt a savoir qelque dol jo en doie avoir dont fait il le vous dirai gie molt m a i gaians corecie qui voloit que jo li donasse ma fille qui de biaute passe totes les puceles del monde li fel gaians que dex confonde a nom harpins de la montagne n est nus jors que de moi ne praigne tot quanque il em puet ataindre nus mius de moi ne se doit plaindre de dol faire de dol mener de dol devroie forsener que vi fius chevalier avoie plus biax al monde ne savoie si les a tos li gaians pris et devant moi les ii ocis et demain ocirra les iiii se jo ne truis qui s alt combatre a lui por mes fils delivrer u se jo ne li voil livrer ma fille et dist qant il l ara q as plus vius garcons qu il ara en sa maison et as plus ors la liverra por lor depors car il ne la daignerroit prendre a demain puis cest dol atendre se damedex ne nous conselle et por ce n est mie mervelle biax sire chiers se nous plorons mais por vous tant com nous poons nous confortons a la foie de faire contenance lie car faus est qui prodome atrait entor lui s onor ne li fait et vous me resambles prodome or vous ai trestote la some dite de ma tres grant destrece en castel ne en forterece ne nous a laie li jaians fors tant com vous vees caians vous meismes veoir poistes anuit se garde vous preistes qu il n a laie vaillant i oef fors de cest mur qui tost sont noef ains a trestot le borc plane qant ce qu il valt en a porte si mist el remanant le feu issi m a fait maint felon geu messire yvains tot escata qanque ses hostes li conta et quant trestot escote ot si li ra dit quanque il sot sire fait il de vo anui molt iries et molt dolans sui mais d une cose me mervel que vous n en aves pris consel a la cort al bon roi artu nus hom n est de si grant vertu q a la cort ne peust trover tel qui vauroient esprover lor proece contre la soe lors si li decovre et desnoe li rices hom que il eust bone aie se il seust ou trover monsignor gavain cil ne la presist pas en vain car ma fame est sa soer germaine mais la feme le roi enmaine  i chevalier d estrange terre qui l ala a la cort requerre neporqant ja ne l en eust menee por rien q il seust ne fust kex qui embricona le roi tant que il li dona la roine et mist en sa garde cil fu fals et cele musarde qui en son conduit se fia et jo sui icil qui i a trop grant damage et trop grant perte et ce est cose tote cherte que messire gavains li preus por sa niece et por ses neveus fust ca venus grant aleure se il seust ceste aventure mais ne le set pas tant m en grieve a pou que li coers ne m en crieve ains est ales apres celui qui dex doint et honte et anui qui menee an a la roine messire yvains onques ne fine de sospirer qant ce entant de la pite que il li prant li respondi biax sire chers jo me metroie volenters en l aventure et el peril se li gaians et vostre fil venoient demain a tel ore que n i face longe demore que jo serai aillors que ci demain a ore de midi si com jo l ai acreante biax sire de la volente vous merci jou fait li prodon plus de c fois en i randon et tote la gent de l ostel redisoient tot altretel atant vint de la cambre fors la pucele gente de cors et de facon simplaisans molt vint mate coie taisans n onques ses dels ne prenoit fin vers tere tint le cief enclin et sa mere revint decoste que mostrer la voloit son oste li sires qui les ot mandees en lor mantiax envolepees vinrent por lor larmes covrir et il lor comande a olvrir lor mantiax et lor cies lever et dit ne vous doit pas grever ce que jo vous comant a faire  i franc home molt debonaire nos a dex et bone aventure caians done qui asseure "
    },{
      "id" : "G",
      "content" : "c autant l aim ge come mon cors et neporquant n en doutez rien que je le gardere mout bien qu estre porroiz tot aseur il responent a boen eur atant sont el chastel entre et vont tant qu il ont encontre chevaliers dames et serjanz et damoiseles avenanz qui le saluent et descendent et a lui desarmer entendent si li dient bien soiez vos biau sire venuz entre nos et dex vos i doint demorer tant que vos en puissiez torner a grant joie et a grant honor des le plus jusqu au greignor li font joie et forment s en poinent a grant joie el chastel le mainent et quant grant joie li ont fete une doulors qui les deshete lors refet la joie oublier si recomencent a plorer et crient et si se gaimentent einsint grant piece se dementent lors relesserent le plorer joie por lor oste ennorer font sanz ce que talent en aient mes d une aventure s esmaient qu il atendent a lendemain s en sont tuit seur et certain qu i l avront einz que midis soit mesire yvains s esbahissoit de ce que si sovent chanjoient duel et puis joie demenoient s en mist le seignor a reson de l ostel et de la meson ha fet il por deu beaus douz sire ice pleroit vos il a dire por coi m avez tant ennore et tant servi et tant plore oil s il vos vient a plesir et le celer et le tesir devriez melz assez voloir qu oir qui vos face doloir ce vos dirai ge de boen cuer ce ne porroit estre a nul fuer que je duel fere vos veisse que je a mon cuer n en meisse einz le desir mout a savoir quelqu ennui que j en doie avoir donc fet il je vos dirai gie mout m a uns geanz domagie qui voloit que ge li donasse ma fille qui de beaute passe toutes celes qui sont el monde li fel geanz que dex confunde a non herpins de la monteigne n est nus jorz que dou mien ne preigne trestout quanque il en puet prendre nus hom fors moi ne s en doit pleindre ne duel fere ne duel mener de duel devroie forsener que vi fiuz chevaliers avoie el monde plus biaus ne savoie si les a touz li geanz pris et demain ocirra les quatre se je ne truis qui se conbate a lui por mes fiz delivrer ou se je ne li vueil livrer ma fille et dit quant il l avra c au plus vix garçons qu il avra en sa meson et au plus forz la liverra por lor deporz qu il ne la deigneroit mes prendre a demain puis cest duel atendre se damledex ne me conseille et por ce n est mie merveille biaux douz sire se nos plorons mes por vos tant com nos poons nos resforçons a la foiee de fere contenance liee que fox fet qu antor lui atret preudome s ennor ne li fet et vos me resemblez prodome or vos en ai toute la some sire de nostre grant destrece n en chastel ne en forteresce ne nos a laissie li geanz fors tant com vos veez ceenz vos meimes la hors poistes veoir se garde vos preistes qu il n a laissie vaillant i oef dehors les murs qui sont tuit nuef einz a trestout le borc plene quant ce que volt en ot porte si mist el remanant le feu einsint m a fet meint mauves geu mesire yvains tout escouta quanque ses hostes li conta et quant trestout conte li ot si li redist ce que li plot sire fet il de vostre ennui mout dolenz et iriez en sui mes d une chose me merveil se vos n en avez pris conseil a la cort le boen roi artu nus hom n est de si grant vertu c a la cort ne poist trover tex qui voldroient esprover lor vertu encontre la soe lors li descuevre et desnoe li riches hom que il eust boenne aide se il seust ou trover monseignor gauvain cil ne le preist pas en vain car ma fame est sa suer germaine mes la fame le roi demaine uns chevaliers d estrange terre si l ala a la cort requerre neporquant ja ne l en eust menee por rien qu il seust mes keus qui en enbricona le roi tant qu il la li bailla la roine et mist en sa garde si fu fous et cel musarde qui en son conduit se fia et je sui cil qui or i a grant domage et trop grant perte que ce est chose toute certe que mesire gauvains li preuz por sa suer et por ses neveuz fust ça venuz grant aleure se il seust ceste aventure mes n en se point dont tant me grieve a poi que li cuers ne me crieve einz est alez apres celui cui dex doint et honte et ennui qui menee en a la reine mesire yvains onques ne fine de soupirer quant il entent de la pitie que il en prent si respondi biau sire chiers je me me metroie volentiers en aventure et en peril se li geanz et vostre fil venoient demain a tele hore que ne face longue demore car je sere aillors que ci demain a l ore de midi come je l ai acreante biaus sire de la volente vos merci ge fet li preudom plus de c foiz en i randon et toutes les genz de l ostes redisoient tuit autretel atant vint de la chambre fors la pucele gente de cors et de façon simple et plesanz mout vint cele mate et tesanz onques ses dels ne prenoit fin vers terre tint le chief enclin et sa mere revint decoste que mostrer la voloit son oste li sires ques avoit mandees en lor mantiaus envelopees vindrent por lor lermes covrir et il lor comanda ovrir les mantiaus et les chies lever et dist ne vos doit pas grever que vos ai comande a fere i franc home mout deboennere nos a dex et boenne aventure ceenz done qui m aseure qu il se combatra au geant or n i alez plus delaiant einz l en alez au pie cheoir ce ne me doint ja dex veoir fet mesire yvains meintenant ce ne seroit pas avenant que au pie me venist la suer monseignor gauvain a nul fuer ne sa niece dex m en desfende n orgueil en moi tant ne descende que a mon pie venir les les je ne l oblieroie mes la honte que je en avroie mes de ce prier vos savroie s eles tant se reconfortoient jusqu a demain que eles voient se dex les voudra conseillier moi n en covient il proier mes que li geanz si tost viegne c aillors mentir ne me coviegne car demain por rien ne leroie que je a midi droit ne soie au plus grant afere por voir que je onques poisse avoir"
    },{
      "id" : "H",
      "content" : "qu autretant l aim come mon cors et neporquant n en dotez rien que je le garderai si bien qu estre porroiz tot asseur cil responent a boen eur atant sont el chastel antre et vont tant qu il ont ancontre chevaliers dames et sergenz et dameiseles avenanz qui le saluent et descendent et a lui desarmer entandent si li dient bien soiez vos biax sire venuz antre nos et dex vos i doint sejorner tant que vos an puisiez torner a grant joie et a grant enor des le plus haut jusqu au greignor li font joie et formant s an painnent a grant joie a l ostel l en mainnent et tant grant joie li ont feite une dolors qui les desheite lor refet la joie oblier si recomancent a crier et plorent et si s esgratinent ensi mout longuemant ne finent de joie feire et de plorer joie por lor oste enorer  font sanz ce que parole en aient car d une aventure s esmaient qu il atendent a l andemain s an sont tuit seur et certain qu il l avront einz que midis soit messire yvains s esbaissoit de ce que si sovant chanjoient que duel et joie demenoient s an mist le seignor a reison del chastel et de la meison por deu fet il biax dolz chiers sire ice pleiroit vos il a dire por coi m avez tant enore et tant fet joie et puis plore oil s il vos vient a pleisir mes le celer et le teisir devriez vos asez voloir chose qui vos face doloir ne vos dirai je ja mon vuel lessiez nos feire nostre duel si n an metez ja rien a cuer ce ne porroit estre a nul fuer que je duel feire vos veisse ne rien a mon cuer n an meisse einz le desir mout a savoir quelque duel que j en doie avoir donc fet il le vos dirai gie mout m a uns jaianz domagie qui voloit que je li donasse ma fille qui de biaute passe totes les puceles del monde li fel jaianz cui dex confonde a non harpins de la montaingne ja n iert jorz que del mien ne praigne tot ce que il an puet ateindre mialz de moi ne se doit nus plaindre ne duel feire ne duel mener de duel devroie forsener que vi filz chevaliers avoie plus biax el monde ne savoie ses a toz vi li jaianz pris veant moi en a ii ocis et demain ocirra les quatre se je ne truis qui s an conbate a lui por mes filz delivrer ou se ge ne li voel livrer ma fille et quant il l avra as plus vix garçons qu il savra en sa meison et as plus orz la liverra por lor deporz qu il ne la deigneroit mes prandre a demain puis ce duel atendre se damedex ne m an consoille et por ce n est mie mervoille biax sire chiers se nos plorons mes por vos tant con nos poons nos resforçons a la foiee de feire contenance liee que fos est qui prodome atret entor lui s enor ne li fet et vos me resanblez prodome or vos en ai dite la some sire de nostre grant destrece n en chastel ne an forterece ne nos a lessie li jaianz fors tant con il en a ceanz vos meismes bien le veistes s enuit garde vos an preistes qu il n a lessie vaillant i es fors de ces murs qui sont remes ainz a trestot le borc plene quant ce qu il vost en ot mene si mist el remenant le feu einsi m a feit meint felon geu messire yvains tot escouta quanque ses ostes li conta et quant trestot escoute ot si li redist ce que lui plot sire fet il de vostre enui mout iriez et mout dolanz sui mes d une chose me mervoil se vos n en avez quis consoil a la cort le boen roi artu nus hom n est de si grant vertu qu a sa cort ne poist trover tex qui voldroient esprover lor vertu ancontre la soe et lors li descuevre et desnoe li riches hom que il eust boene aie se il seust ou trover monseignor gauvain cil ne l anpreist pas en vain que ma fame est sa suer germainne mes la fame le roi enmainne uns chevaliers d estrange terre qui a la cort l ala requerre neporquant ja ne l en eust menee por rien qu il peust ne fust kex qui anbricona le roi tant qui il li bailla la reine et mist en sa garde cil fu fos et cele musarde qui an son conduit se fia et je resui cil qui i a trop grant domage et trop grant perte que ce est chose tote certe que messire gauvains li preuz por sa niece et por ses neveuz fust ça venuz grant aleure se il seust ceste aventure mes il nel set don tant me grieve que par po li cuers ne me crieve einz est alez apres celui cui damedex doint grant enui quant menee en a la reine messire yvains onques ne fine de sopirer quant ce antant de la pitie que il l en prant li respont biax dolz sire chiers je m an metroie volentiers en l aventure et el peril se li jaianz et vostre fil venoient demain a tele ore que n i face trop grant demore que je serai aillors que ci demain a ore de midi si con je l ai acreante biax sire de la volante vos merci ge fet li prodom c mile foiz en un randon et totes les genz de l ostel li redisoient autretel  atant vint d une chanbre fors la pucele gente de cors et de façon bele et pleisanz mout vint sinple et mue et teisanz c onques ses diax ne prenoit fin vers terre tint le chief anclin et sa mere revint decoste que mostrer lor voloit lor oste li sires qui les ot mandees en lor mantiax anvelopees vindrent por lor lermes covrir et il lor comande a ovrir les mantiax et les chies lever et dit ne vos doit pas grever ce que je vos comant a feire c un franc home mout deboneire nos a dex et boene aventure ceanz done qui m aseure qu il se conbatra au jaiant or n en alez plus delaiant qu au pie ne l en ailliez cheoir ce ne me lest ja dex veoir fet messire yvains maintenant voir ne seroit mie avenant que au pie me venist la suer monseignor gauvain a nul fuer ne sa niece dex m an desfande c orguiauz en moi tant ne s estande que a mon pie venir les les voir ja n oblieroie mes la honte que je en avroie mes de ce boen gre lor savroie se eles se reconfortoient jusqu a demain que eles voient se dex les voldra conseillier moi ne covient il plus proier mes que li jaianz si tost veingne qu aillors mantir ne me coveingne que por rien je ne lesseroie que demain a midi ne soie au plus grant afeire por voir que je onques poisse avoir"
    },{
      "id" : "P",
      "content" : "que autant l aime conme mon cors et nepourquant n en doutes riens que je le garderai si bien qu estre porres tout asseur et chil respondent a boin eur atant sont el chastel entre et vont tant qu il ont encontre chevaliers et dames venans et damoiseles avenans qui le saluent et descendent et a lui desarmer entendent si li dient bien soies vous biau sire venus entre nous et dix vous y doinst demourer tant que vous en puissies tourner des le plus haut jusqu au mener li font joie et forment s en painent a grant joie el chastel l en mainent et quant le joie li ont faite une dolours qui les dehaite leur font tost lor joie oublier si reconmenchent a plourer et crient et si s esgratinent ainsi mout longuement ne finent de joie faire et de plourer joie pour lor hoste honnerer font sans chou que talent en ayent car d une aventure s esmaient qu il atendent a l endemain s en sont tuit seur et chertain qu il l avront ains que midi soit mesire yvains s esbahissoit de che qu i si souvent changoient et duel et joie demenoient s en mist le seignor a raison du chastel et de la maison pour dix fait il biaus dous chiers sire yche vous plairoit il a dire pour quoi tant m aves honore et tant fait joie et tant ploure oil s i vous vient a plaisir mais le cheler et le taisir devriez mix asses voloir chose qui vous faiche doloir ne vous dirai je ja mon veul che ne porroit estre que duel a nul fuer fait il ne lairoie que je le verite n en oye car le desir mout a savoir quel duel que je en doie avoir dont fait il le vous dirai ge mout m a i gayans fait damage qui voloit que je li donnaisse ma fille qui de grant biaute passe toutes les pucheles du monde li fex jaians que dix confonde a non arpin de la montagne n est nul jour que del ne me prengne trestout quanqu il en puet ataindre nus mix de moi ne se doit plaindre ne duel faire ne duel mener de duel devroie forsener que sis fix chevaliers avoie plus biaus el monde ne savoie s il a tous vi li gaians prins voiant moi en a ii ochis et demain ochirra les quatre se je ne truis qui s ost combatre a lui pour mes fix delivre ou se je ne li veul livrer ma fille et dit quant il l avra a plus vilz garçons qu il sara en sa maison et a plus ors le liverra pour ses depors qu il ne la desire mais prendre a demain puis chest duel atendre se dix ou vous ne m en conseille et pour chou n est mie merveille biau sire chiers se nous plourons mais pour vous tant con nous poons nous reconfortons a le fye de faire contenanche lie car folz est qui prodonme atrait entour lui s oneur ne li fait et vous me resambles prodonme or vous ai trestoute la sonme dite de nostre grant tristreche n en chastel ne en fortereche ne nous a laissie li gaians fors tant con nous avons chaiens vous et ensement bien veistes anuit se garde vous preistes qu il n a laissie vaillant i oef hors de ches murs qui tout sont noef ains a trestuit le bour plane quant che qui vaut en ot mene si mist el remanant le feu ainsi m a fait maint felon jeu mesire yvains tout escouta quanques ses hostes li conta et quant trestout escoute ot si li redist che qu il li plot sire fait il de vostre anui mout iries et mout dolens sui mais d une chose me merveil se vous n en aves quis conseil a la court le fort roi artur nus hom n est de si grant vertu qu a sa court ne peust trouver tel qui vaurroit bien esprouver sa vertu encontre la soie et lors li descovre et desloie li riches hom que il eust boine aÿe se il seust ou trouver monseigneur gavain chil ne l enpresist pas en vain que ma fenme est sa seur germaine mais la fenme le roi enmaine un chevalier d estrange tere si l ala a le court requerre ne pour che ja ne l en eust mene pour riens que il seust ne fust keus qui l embriconna le roy tant que il li bailla le roÿne et mist en se garde chil fu faus et chele musarde trop grant damage et trop grant perte et che est chose toute aperte que mesire gauvains li preus pour sa nieche et pour ses neveus fust cha venus grant aleure se il seust cheste aventure mais il ne set dont tant me grieve pour poi que li cuers ne m en grieve ains est ales apres chelui qui damedix doinst grant anui quant mene en a le roÿne mesire yvains onques ne fine de souspirer quant che entent de la pitie que il l em prent li respont biaus sires chiers je m en metroie volentiers en l aventure et el peril se li gaians et vostre fil venoient demain a tel heure que n i faiche trop grant demeure que je ferai ailleurs que chi demain a heure de midi si conme je l ai creante biau sire de la volente vous merchi je fait li prodon chent mile fois en i randon et toutes les gens de l ostel li redisoient autretel atant ist d une chambre hors le puchele gente de cors et de faiche bele plaisans mout fu simple mate et taisans c onques ses deuz ne parvint fin vers tere vint le chief enclin et sa mere revint decoste que moustrer li voloit son hoste li sires qui les ot mandees en lor mantiax envolepees vinrent pour lor lermez couvril et il lor conmande a ouvrir les mantiax et les chies lever et dit ne vous doit pas grever che que je vous conmant a faire que un prodonme mout deboinaire nous a dix et boine aventure chaiens tramis qui m aseure qu il se conbatra au gaiant or n en ales plus delaiant c au pie ne l en ales chaoir che ne me laist ja dix veoir fait mesire yvains maintenant voir ne seroit mie avenant que au pie me venist la suer monseigneur gauvain a nul fuer ne sa nieche dix m en deffenge c orgueil en moi tant ne s estenge que a mon pie venir les lais voir je n oublieroie mais le honte que j en averoie mais de che boin gre lor saroie se eles se reconfortoient jusqu a demain que eles voient se dix les vaurra conseillier moy n en couvient il plus proier mais que li gaians si tost viengne qu ailleurs mentir ne me couviengne que pour riens je ne laisseroie que demain a midi ne soie au plus grant afaire pour voir que je peusse onques avoir"
    },{
      "id" : "R",
      "content" : "c altant l aim jo conme mon cors atant sont el castel entre et vont tant qu il ont encontre chevaliers et dames venans et damoiseles avenans qui le saluent et dessendent et a lui desarmer entendent se li dient bien soies vos biaus sire venus entre nos et diex vos i laist demorer tant que vos en puissies torner a grant joie et a grant honor des le plus halt dusc al menor li font et forment se painent a grant joie a ostel l en mainent et quant grant joie li ont faite une dolors qui les dehaite lor refait lor joie oblier si reconmencent a plorer plorent et mainent grant gaiment ensi ne finent longement de joie faire et de plorer joie por lor oste honorer font sans ço que talent n en aient car d une aventure s esmaient que il atendent l endemain s en sont tot seur et certain mais de çou boin gre vous savoie se eles se reconfortoient dusqu a demain que eles voient se diex les volra conseillier moi n en covient il plus proier mais que li gaians si tost viegne c aillors mentir ne me covegne et por rien nule ne lairoie que demain a midi ne soie al plus grant affaire por voir que jo onques peusce avoir"
    },{
      "id" : "S",
      "content" : "que autant l ainc jou comme mon cors et nonpourquant ne doutes rien car je le garderai molt bien k estre porres tout asseur ce soit font il a boin eur atant sont el castel entre et vont tant k il ont encontre chevaliers et dames venans et damoiseles avenans qui le saluent et descendent et a lui desarmer entendent si li dient bien soies vous biaus sire venus entre nous et dix vous i doinst demourer tant com vous en puissies torner a grant joie et a grant honnor des le plus bas jusques a gringnor li font joie et forment se painent a grant joie a l ostel l enmainent et quant grant joie li ont faite une dolours qui les dehaite lor refait la joie oublier si recommencent a plourer et pleurent et si s esgratinent et ensi longement ne finent de duel faire et de plourer joie pour honte honnerer font sans ce que talent n en aient et d unne aventure s esmaient qu il atendoient l endemain si sont tout seur et certain qu i l aront ains que demain soit mesire ywains s esbahissoit de che qu il souvent cangoient joie et duel si se demenoient s en mist le seignor a raison del castel et de la maison pour dieu fait il biaus tres tous sire ichou vous plairoit il a dire pour coi m aves tant honnere tant joie fait et tant plore oil s il vous vient a plaisir mais le celer et le taisir deveries vous miex voloir cose qui vous fesist doloir ne vous dirai je de bon cuer   ce ne puet estre a nul fuer que je duel faire vous veisse que je a men cuer n en meisse ains le desir molt a savoir quel duel que je en doie avoir dont dist il le vous dirai gie  i gaians m a molt damagie qui voloit que je li donnaisse ma fille qui de biaute passe toutes les puceles du monde li fel gaians que diex confonde a non harpins de la montaigne il n est jours que du mien ne prengne tout quanques il en puet ataindre nus ne se doit miex de moi plaindre ne duel faire ne demener de duel deveroie forssener car vi fix chevaliers avoie plus biaus el monde n en savoie si les a tous li gaians pris et voiant moi les ii ochis et demain orcira les iiii se je ne truis qui voist combatre a lui pour mes fiex delivrer u se je ne li voel livrer ma fille et dist quant l avra qu as plus vius garchons qu il a en sa maison et a plus ors le livrera por lors depors qu il nel dengneroit mes prendre a demain puis cest duel atendre se damedix ne me conseille et pour ce n est mie merveille biax sire ciers se nous poommes mais pour vous tant com nous poommes nous renforcemes a le fie de faire contenance lie car fel est qui preudomme atrait entour lui s onnor ne li fait et vos me sambles bien preudomme or vous en ai dite la somme et contee nostre destrece ne en castel ne en fortreche ne nous a laissiet li gaians fors tant que nous avons chaians vous meismes veoir poistes anuit se garde vous presistes k il n a laissiet vaillant i oef defors ces murs qui son tout noef ains a le bourc trestout plane quant ce qu il volt en ot mene si i mist esraument le feu ensi m a fait maint felon jeu mesire ywains tout escouta quanque ses hostes li conta et quant trestout escoute ot si li redist ce qui li plot sire fait il de vostre anui molt iries et dolans en sui mais d une cose m esmervel se vous n en aves quis conseil a le court le boin roi artu n uns hons n est de si grant vertu qu a sa court ne peust trouver teus qui vorroient esprouver lor vertu encontre la soe et lors li deskeuvre et desnoe li rices hons qu il eust boine aie se il seust u trouver monsiegneur gavain cil ne le presist mie en vain car ma femme est sa seur germainne mais la femme le roi enmainne uns chevaliers d estrange terre qui l ala a le court requerre nonpourquant ja ne l en eust menee pour riens s il seust ne fust kes qui tant en proia le roi tant qu i li carcha la roine et mist en se garde cils qui fu fols et cele musarde qui en son conduit se fia et je resui cil qui i a trop grant damage et trop grant perte car ce est cose toute perte que mesire gavains li preus pour sa niece et pour ses neveus fust cha venus grant aleure se il seust ceste aventure mais nel set pas dont trop me grieve qu a poi que li cuers ne m en crieve il est ales apres celui qui dix doinst et honte et anui qui menee en a la roine mesire ywains onques ne fine de souspirer quant ce entent de la grant pitie qu il em prent puis si respont biaus sire chiers jou m en meteroie volentiers en l aventure et el peril se li gaians et vostre fil venoient demain a tele ore qu i n i faicent trop grant demeure car je serai aillors que ci demain a ore de midi si com jou l ai acreante biax sire de la volente vous merchi je fait li preudon  v m fois en i randon et toutes les gens de l ostel redisoient tout autrestel atant vint la pucele fors qui bele ert et gente de cors et de faicon bele et plaisans mout vint mate simple et taisans onques ses duels ne prendoit fin vers terre tint le cief enclin et sa mere li vint encoste qui li voloit moustrer son oste li sires qui les ot mandees en leur mantiaus envolepees vinrent pour lor larmes couvrir et il lor commande a ouvrir les mantiaus et les cief lever et dist ne vous doit pas grever cou que je vous commanch a faire c unc franc homme molt debonnaire nous a dix et boine aventure caiens donnet qui m aseure qu il se conbatra au gaiant or n i ales plus delaiant ains l en ales au pie caioir cou ne me laist ja diex veoir fait mesire ywains maintenant car ne seroit mie avenant que au pie me venist la suer monseignor gavain a nul fuer ne sa niece dix m en desfende c orghiels en moi tant ne s estende que a mon pie venir les lais voir ja n oublieroie mais la honte que je en aroie mais de ce boin gre vous saroie se eles tant se confortoient jusqu a demain qu elles verroient se dix les vora conseillier moi ne couvient il plus proiier mais que li gaians si tost viengne c aillors mentir ne me couveingne car por riens ne le laisseroie que demain a midi ne soie a plus grant afaire pour voir que je quidasse onques avoir"
    },{
      "id" : "V",
      "content" : "q autretant l aim ge con mon cors et neporquant n en doutez rien que ge le garderai si bien qu estre en poez tot asseur et cil dient a bon eur atant sont el chastel entre si vont tant qu il ont encontre chevaliers et dames venanz et damoiseles avenanz si li dient bien soiez vos beau sire venuz entre nos de fere grant joie se painent a grant joie el chastel le mainent et quant grant joie li ont fete une dolors qui les deshete lor refet lor joie oublier si reconmencent a crier et pleurent et si s esgratinent einsi mout longuement ne finent de joie fere et de plorer joie por lor hoste honorer font sanz ce que talent n en aient que d une aventure s esmaient qu il atendent a l endemain s en sont tuit seur et certain qu il l avront ainz que miedis soit messire yvains s esbahissoit por ce que si sovent chanjoient et doel et joie demenoient s en met le segnor a reson de l ostel et de la meson por deu fet li il biau doz sire une chose pleroit vos a dire por qoi vos m avez honore et tant fet joie et tant plore oil se vos vient a plesir mes le celer et le tesir devroie miex assez voloir chose qui vos face doloir ne vos raconterai mon voel lessiez nos fere nostre doel si n en metez ja rien au cuer ce ne porroit estre a nul fuer que ge doel fere vos veisse et ge a mon cuer n en meisse ainz le desir mout a savoir quel doel que ge i doie avoir dont fet il le vos dirai gie mout m a i jaianz domagie qui voloit que ge li donasse ma fille qui de biaute passe totes les puceles dou monde li fel jaianz cui dex confonde a non harpins de la montaigne si n a jor que dou mien ne pregne de quanque il en puet ataindre nus miex de moi ne se doit plaindre que vi fils chevaliers avoie plus biaus el monde ne savoie ses a toz vi li jaianz pris voiant moi a les ii ocis et demain ocirra les iiii se ge ne truis qui s ost conbatre a lui por mes filz delivrer ou se ge ne li voel livrer ma fille et dit quant il l avra as poiors garçons qu il avra et as plus vils et as plus ors la livrera por lor depors qu il ne la degneroit mes prendre a demain puis cest doel atendre se damedex ne me conseille et por ce n est ce pas mervelle beau sire chier se nos plorons mes por vos tant con nos poons nos esforçons a la feie de fere contenance lie car fox est qui prodome atret entor lui s onor ne li fet et vos me resamblez prodome or vos ai ge tote la some dite de nostre grant destrece n en chastel ne en forterece ne nos a lessie li jaians fors tant con nos avons çaians car n a lessie vaillant i oef fors de cez murs qui sont tuit noef ainz a trestot le borc plane quanque il pot en a mene et mist el remegnant le feu einsi m a fet maint mauves gieu missire yvains tot escouta quanque ses hostes li conta et quant trestot escoute ot si li redit ce que lui plot sire fet il de vostre anui me poise mout et dolanz sui mes d une chose me merveil que vos n en avez pris conseil a la court le bon roi artu que nus n est de si grant vertu qu a sa cort ne peust trover teuls qui voudroient esprover lor vertu encontre la soe et mout li descoevre et desnoue li riches hon que il eust bone aide se il seust ou trover monsegnor gauvain icil nel preist mie en vain que ma feme est sa suer germaine mes la feme le roi enmaine uns chevaliers d estrange terre qui a la cort l ala requerre neporquant ja ne l en eust menee por rien qu il seust ne fust keuz qui embriconna le roi tant que il l en mena la roine et mist en sa garde cil fu fols et cele musarde qui en son conduit se fia et ge sui cil qui ja i a mout grant domage et lede perte car ce est chose tote certe que messires gauvains li douls por sa suer et por ses nevouls fust ci venuz grant aleure se il seust cele aventure mes ne la set dont trop me grieve por poi que li cuers ne m en crieve ainz est alez apres celui cui dex doint et honte et anui quant menee en a la reine missire yvains onques ne fine de sospirer quant ce entent de la pitie que il l em prent li dit mes tres doz sire chiers je me metroie volentiers en aventure et en peril se li jaianz et vostre fil pooient venir a tel hore que n i feisse grant demeure car je serai aillors que ci demain a hore de miedi si com ge l ai acreante sire de vostre volente vos merci ce dit li prodom c mile foiz en i randon atant vint d une chambre fors la pucele gente de cors et de face bele et plesanz mout vint simple coie et tesanz n onques ses diex ne prenoit fin vers terre tint le chief enclin et sa mere revint decoste que mostrer lor voloit lor oste li sires qui les ot mandees en lor mantiax envolepees vindrent por lor mantiax covrir et il lor conmanda ovrir lor mantiaus et les chiefs lever et dit ne vos doit pas grever ce que ge vos conmant a fere q un mout prodome et debonere nos a dex et bone aventure ci amene qui m asseure que il se conbatra au jaiant or n alez ja plus delaiant que l en n ailliez au pie cheoir ce ne me lest ja dex veoir fet missire yvains maintenant voir ne seroit pas avenant que au pie me venist la suer monsegnor gauvain a nul fuer ne sa niece dex m en desfende que tex orguiex en moi descende que a mon pie venir la lais certes n oublieroie mais la grant honte que g en avroie mes de ce bon gre lor savroie se eles se reconfortoient jusqu a demain que eles voient se dex les voudroit consellier moi n en estuet il plus proier mes que li jaians si tost viegne q aillors mentir ne me conviegne que ge por rien ne lesseroie que demain a miedi ne soie au plus grant afere por voir que ge onques peusse avoir"
    }
  ]
}
